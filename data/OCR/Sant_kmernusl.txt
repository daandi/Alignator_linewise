Sant kümernus
Mirabilis deus in sanctis suis
Got würckt wunderbare ding in seinen hailigen


Es was eins hayd
nischenn küniges
tochter die was schoen
vnd weyß. Darumb ain
haydnischer künig ir zuo
ainem gemahel begeret
das was der junckfra
wen layd. wann sy bett
got auserwoelt zuo ainem
gemahel Das thet irem
vatter zoren der leget sy
gefangenn Do rueffet sy
got in der gefaengknuß
an vnd batt yn das er ir
zuo hilff kaem. das gesch
ach. vnnd kam got zuo ir
in die gefaencknuß vnnd
troestet sy. Do begeret sy
das er sy verwandelt in
soelche gestalt. das sy kai
nem auff erdtrich geuiel sonder
vm alt  in. Vnd
das er sy machte wie sy
jm am besten geuiel. Do
verwandelt er sy vnnd 
macht sy im geleich. Do
das ir vatter sach. fragt
er sy warumb sy also lae
be. do sprach sy. Wem
gmahel den ich mir auß
erwoelet hab. hatt mich
also gemachet. wann sy
wolt sunst kainen dann
den gekreützigten gott.
Do erzürnet ir vater vnd
sprache. Du muost auch am kreütz sterbenn wie
dein got. des was sy wil
lig. vnd starb am kreütz
Vnd wer sy an ruofft in
kümernuß vnd anfechtung dem kam sy zuo hilff in seinen noetten. Vnd haißt mit namen kuminis
 vnd wirt genant sant kümernuß. vnd ligt in holand in ainer kirchen genant stouberg. Do kam
ain armes geygerlin für das bild vnd geyget so lang biß ym das gecreütziget bild ainen guldin
schuoch gab Den nam er vnd truog yn zu ainem goldschmid vnd wolt yn verkauffen Do sprach
der goldschmid. ich kauff sein nit. villeicht hast du yn gestolen. Do antwurt er. nain. das gekreü
tziget bild hat mir yn geben. man koeret sich nit daran vnd fieng yn vnd wolt yn hencken. Do be
geret der geyger das man yn wider zuo dem bild fueret. das thet man. vnd thet dem bild den gul
din schuoch wider an den fuoß. do geyget er wider wie vor. Do ließ das kreützget bild den schuoch
wider herab vallen. Des ward der geyger gar fro. vnd dancket got vnd sant kümernuß.
