Ein erschröcklich geschicht Vom Tewfel
vnd einer unhulden / beschehen zu Schilta bey Rotweil in der Karwochen
M.D.XXX in Jar.

Newe zeytung geschehen drey meyl von Rot-
weyl da ist ein Stedlein im Hornberger tal das
hayst Schylta do ist der teufel in das selbig stet
lein in ein Wirts hauß kummen / ist vngefärlich
drey oder vyer tag im selbingen Wirts hauß ge
wesen / hat daselbst angefanngen zu Trummen
vnd Pfeyffen in der Stuben vnd allenthalben im
Hauß man hat aber nichts sehen künden sonder
so seltzam ding / der gleichen vor nie / gehoert Es sind ethlich abetewrer kummen vnnd haben in wellen beschweren do hat der Teufel angefang
en zu reden sie sollen sein miessig ghen / Was sie in
wellen besweren sie seyn boeser dann er / hat in ge
sagt was sie gethon vnnd gestolen haben. Zu letzt
hat er so vil mit dem wiert geredt er soll die mayd
auß dem hauß thon er well im sunst daß hauß ver
brennen dann die mayd sey sein vnnd er soll ims
nit auffhalten / do hat er wierdt der mayd v
rlawb geben. Nach dem ist der Teufel hinweg ge
faren hat zum wierdt gesagt er soll sich dar zu ruest
en er well jm das hauß auff den gryenen Doner
stag in der karwuchen verbrennen.Darnach
auff den Grienen Donerstag ist die mayd auff ein
ofengabel gesessen ist in einer halben stuend zwue
meyl von Rotweyl gen Schiltach in das wierds
hauß auff ein hewbaren gefaren / do ist der Teuf
fel zu jr kummen hat ein hefelein gepracht vnd zu 
jr gesagt sie soll das hefelein vmschuetten so wer
es gleych als brinnen / welchs so bald sie es gethon
ist es als brinnent worden.
In dem ist sie hinweg
gen Oberndorff gefaren da ist von stundan das
hauß angangen vnnd das gantz Stedtlein biß
ondrey kleine heußlein vngefarlich in anderhal
ber stund gar verbrunnen Aber vber die drey heus
lein / wie sie in der vrgicht bekennt / hat der Teuf
fel kain gewalt gehabt. Die zway sinnd zwayer
armen gesellen gewest vnd das dritt eines dabey
die armen vnnd was sunst niemants hat wellen
beherbergen / herberg gehabt haben. Wie solchs
beschehen hat man nach jr gryffen sy gefencklich ange
nummen am Karfreytag zu Oberndorff / vnd dasel
bst am montag vor sanct Goergentag verbrent / vnd
sechs vnd dreyssig artickel verlesen die sie in jrer ver
gycht bekent hat / fast schendtlich schröcklich vnd
schedliche ding wie sie viech vnnd leut verderbt
vnd schaden zugefuegt hat Achtzehen jar hat sie mit
dem Teufel zugehalten vnd jhr eygen mutter hat
sie es selbst gelert. Soelch erschreck
lich geschicht solt vns bililch zuhertzen ghen vnd
zur besserung vnsers lebens raytzen / in eim rech
ten glauben gegen Got vnnd thetiger lieb gegen
dem nechsten zuwandlen / dieweil er vns vmb vn
ser suendt willen so mit schroecklicher straff heym
sucht / Darbey auch erlernen / wie vns Got imit
ten des vbels vnd der straff behueten kan / wie er
auch Daniel in mitte der lewen vnd die drey kin
der im feurigen ofen vnuerletzt behuet hat / damit
wir auch in seiner forcht vnnd nach seinem wil
len wandlen / auff das er vns nit einfuer in ver
suechung sonder behuet vns vor vbel vnnd ver
leych vns nach disem leben das ewig Amen.
Steffan Hamer Briefmaler.
